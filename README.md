# Play-your-part-be-water-smart
Έργο για το Διαγωνισμό Ανοιχτών Τεχνολογιών

Συνεργατικό αποθετήριο για το έργο "Play your part ...be water smart"

ΣΥΝΕΡΓΑΤΙΚΟ ΣΧΕΔΙΟ ΤΙΤΛΟΣ ΕΡΓΟΥ: "Play your part ...be water smart"

'Ονομα Ομάδας: "Water defenders"

ΣΥΜΜΕΤΕΧΟΥΝ:14Νηπιαγωγείο Χανίων -  29ο Νηπιαγωγείο Σερρών - Νηπιαγωγείο Κεντριού

ΘΕΜΑ:Πράσινη Οικονομία  που θα είναι Ανοιχτή και ίση για όλους

ΣΤΟΧΟΙ:
Να αντιληφθούν οι μαθητές την έννοια της πράσινης οικονομίας
Να αποκτήσουν κριτική σκέψη κατά την αναζήτηση πληροφοριών στο διαδίκτυο
Να αποκτήσουν ικανότητες επίλυσης προβλήματος
Να αναπτύξουν δημιουργική και κριτική σκέψη μέσα από την εμβάθυνση για τη περιβαλλοντική επίλυση ενός προβλήματος
Να αναγνωρίζουν και να εντοπίζουν πού γίνεται άσκοπη χρήση νερού
Να υιοθετήσουν στάσεις και συμπεριφορές στην καθημερινότητα τους, που συμβάλλουν στην ορθολογική χρήση και εξοικονόμηση νερού
Να αντιληφθούν τον αντίκτυπο που έχει η συμπεριφορά των άλλων σε εμάς, αλλά και η δική μας στους άλλους
Να γνωρίσουν τις δυνατότητες των εφαρμογών τεχνητής νοημοσύνης
Να εξασκηθούν μέσα από τις δραστηριότητες κώδικα στις αρχές του προγραμματισμού και του αλγοριθμικού τρόπου σκέψης
Να δημιουργήσουν απτές διεπαφές μέσα σε ένα  συνεργατικό περιβάλλον με σκοπό   την εξοικονόμηση νερού σε ένα βιωματικό, παιγνιώδες και ελκυστικό πλαίσιο μάθησης.


Υλικά: 
1 Makey Makey – An Invention Kit for Everyone
1 Codey Rocky , smart Robot
Ανακυκλώσιμα και άχρηστα υλικά
Οικοδομικό υλικό (τουβλάκια)
Μαρκαδόροι, χαρτόνια

Α. ΣΥΝΤΟΜΗ ΠΕΡΙΓΡΑΦΗ
Ο τρόπος και ο ρυθμός με τον οποίο εκμεταλλευόμαστε τους φυσικούς πόρους σήμερα, απειλούν να υπονομεύσουν την ευημερία μας καθώς και την ικανότητα της φύσης να μας προσφέρει τα απαραίτητα. Η διαχείριση του νερού αποτελεί ένα φλέγον παγκόσμιο περιβαλλοντικό ζήτημα. Οι υδάτινες πηγές της γης είναι ανανεώσιμες όχι όμως ανεξάντλητες ή σταθερής ποιότητας. Τα υδάτινα αποθέματα μειώνονται σε παγκόσμια κλίμακα λόγω της αλόγιστης κατανάλωσης και της κακής διαχείρισης. Είναι ανάγκη να μεταμορφώσουμε την οικονομία μας σε μια πράσινη οικονομία που διαφυλάσσει το περιβάλλον ενώ παράλληλα εξασφαλίζει την ποιότητα ζωής μας.
Με αφόρμηση ένα παιχνίδι θησαυρού στην εφαρμογή Action bound οι μαθητές θα ευαισθητοποιηθούν για το Παγκόσμιο στόχο 6 της βιώσιμης ανάπτυξης από τον ΟΗΕ και θα διαμορφώσουν  στάσεις και συμπεριφορές για τη χρήση του νερού και τη μείωση της σπατάλης του, αναλαμβάνοντας ενεργό δράση  και συμμετοχή κατανοώντας τις έννοιες της ανοιχτότητας στην τεχνολογία, της κοινωνικής ισότητας και της πράσινης οικονομίας.
Μέσα από δραστηριότητες που θα εισάγουν τα παιδιά στην τεχνητή νοημοσύνη και  με τη βοήθεια του smart Robot , Codey Rocky και  το πρόγραμμα της makeblock  (τύπου Scratch) που υποστηρίζει τεχνολογία τεχνητής νοημοσύνης όπως αναγνώριση εικόνας και φωνής οι μαθητές θα έρθουν  σε επαφή με τεχνολογία αιχμής και θα κατανοήσουν τις βασικές αρχές προγραμματισμού και ΑΙ (τεχνητής νοημοσύνης). Θα αλληλοεπιδράσουν  δημιουργικά δημιουργώντας ένα παιχνίδι τεχνητής νοημοσύνης, που θα διαχωρίζει τις σωστές και μη σωστές  χρήσεις του νερού στην καθημερινή μας ζωή και ένα χρονόμετρο πλυσίματος χεριών.
Αξιοποιώντας το κιτ εφευρέσεων Makey Makey, θα δημιουργήσουν  απτές διεπαφές και μέσω του εκπαιδευτικού περιβάλλοντος προγραμματισμού scratch θα δημιουργήσουν διαδραστικές αφίσες με ηχητικά μηνύματα και animations που θα προτείνουν λύσεις και προτάσεις για την  ορθολογική χρήση του νερού.

Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
α) 1 Στάδιο - Διερεύνηση του προβλήματος:
1. Κατά τη φάση αυτή θα διερευνηθούν και θα καταγραφούν οι προϋπάρχουσες γνώσεις των νηπίων, σχετικά με τις υδάτινες πηγές της γης, τα υδάτινα αποθέματα και τη διαχείριση του νερού . Μέσα από ένα παιχνίδι θησαυρού στην εφαρμογή Action bound τα παιδιά θα ανακαλύψουν 3 εικόνες:  με τον Παγκόσμιο στόχο :6 του ΟΗΕ, με  παιδιά από την έρημο Σαχάρα που πίνουν νερό και από ένα πλυντήριο αυτοκινήτων. Θα προσπαθήσουν να βρουν πως συνδέονται αυτές οι 3 εικόνες και να  απαντήσουν δημιουργώντας μια ιδεοθύελλα στα ερωτήματα που θα βρουν σε QRCODE : «Έχουν όλοι οι άνθρωποι πρόσβαση στο νερό? – Τελειώνει ποτέ το νερό; Από πού παίρνουμε νερό?»  
2.Συλλογή πληροφοριών : Θα δημιουργηθούν τρεις ομάδες οι οποίες θα προσπαθήσουν να απαντήσουν στα παραπάνω τρία ερωτήματα αφού  περιηγηθούν σε ηλεκτρονικές πηγές, ώστε να συγκεντρώσουν στοιχεία σε εικονικό πίνακα διαμοιρασμού ( padlet) και τα οποία θα ομαδοποιηθούν  με τη βοήθεια ενός λογισμικού εννοιολογικής χαρτογράφησης (π.χ. coggle.it).
Β) 2 Στάδιο – Έρευνα – Συμπεριφορές και Στάσεις
Τα παιδιά θα χωριστούν σε ομάδες και θα καταγράψουν στο σχολείο και στο σπίτι με τη βοήθεια των γονέων τους πού γίνεται σωστή χρήση νερού και πού σπατάλη του, αξιοποιώντας φορητές συσκευές (smartphones, tablets). Στη διεύθυνση : https://www.watercalculator.org/ θα υπολογίσουν το υδατικό του αποτύπωμα και στη διεύθυνση : https://www.wwf-finprint.org/gr  παίζοντας ένα διαδραστικό παιχνίδι θα μετρήσουν το  περιβαλλοντικό τους αποτύπωμα  που προκύπτει ανάλογα με τις συνήθειες και τις  επιλογές του καθενός μας ! Η συμπεριφορά μας και οι πράξεις αλλάζουν τον ίδιο τον πλανήτη μας όπως θα διαπιστώσουνε χρησιμοποιώντας την εφαρμογή Google Earth Engine time-lapse. Βλέποντας το το time-lapse Columbia Glacier Retreat ή το time-lapse Drying of the Aral sea θα παρατηρήσουν τις αλλαγές και θα αναρωτηθούν γιατί  μπορεί να συμβαίνει αυτό.
Γ) 3 Στάδιο-  Γνωριμία και εξοικείωση  με τις νέες τεχνολογίες
Τα οφέλη από τη χρήση ανοικτών τεχνολογιών μέσα στην τάξη, είναι πολλά. Αναπτύσσεται ο ψηφιακός και υπολογιστικός γραμματισμός παράγοντας  ψηφιακό υλικό, επιλύοντας  προβλήματα σε εκπαιδευτικό πλαίσιο.
Γνωριμία με το Codey Rocky. ο Codey Rocky είναι ένα ρομπότ για την εισαγωγή των μαθητών στον προγραμματισμό. Ο συνδυασμός εύχρηστου υλικού ρομποτικής με λογισμικό οπτικού προγραμματισμού, το mBlock 5, δίνει σε όλα τα παιδιά την ευκαιρία να κάνουν τα πρώτα τους βήματα στον κόσμο του κώδικα. Το λογισμικό mBlock 5 της Makeblock βασίζεται στην οπτική γλώσσα προγραμματισμού του MIT Scratch 3.0 εξασφαλίζοντας ότι κάθε μαθητής μπορεί αν δημιουργήσει το πρώτο του πρόγραμμα μέσα σε λίγα λεπτά. Είναι εξοπλισμένο με περισσότερες από 10 προγραμματιζόμενες ηλεκτρονικές μονάδες.
 Προγραμματίζουμε  τον Codey  να παίζει τον ήχο του "γεια" όταν κουνιέται, να εντοπίζει εμπόδια και  να τα αποφεύγει σε ένα λαβύρινθο μέχρι να να βρει νερό .
Γνωρίζουμε το makey makey  μέσα από την υλοποίηση απλών δραστηριοτήτων (επεξεργασία καλωδίων, πλακέτας, συνδεσμολογία, αγώγιμα υλικά). Στη συνέχεια δημιουργούμε μουσική με το Makey Makey φτιάχνοντας  το δικό μας πιάνο με ποτήρια γεμάτα χρωματιστό νερό σε διάφορα ύψη. Συνδέουμε το Makey Makey σε έναν υπολογιστή, χρησιμοποιούμε τα κλιπ αλιγάτορα για να συνδέσουμε  τα ποτήρια με το νερό,  ανοίγουμε την εφαρμογή πιάνο σε οποιοδήποτε πρόγραμμα περιήγησης ιστού και παίζουμε.
Δ) 4 στάδιο : Συλλογή πληροφοριών και κατηγοριοποίηση
Οι μαθητές χωρίζονται σε ομάδες που  συγκεντρώνουν συμπεριφορές αλόγιστης σπατάλης νερού και προτείνουν λύσεις σωστής χρήσης μέσα στο σπίτι  και έξω από αυτό.
Στη συνέχεια ή μία ομάδα τις αποδίδει με ζωγραφιές , η άλλη ομάδα ετοιμάζει ηχητικά μηνύματα για τις ζωγραφιές με συμβουλές σωστής χρήσης.
Με τα μπλοκ συναισθημάτων κάνουμε το Codey Rocky μας «πιο ανθρώπινο» και με την επέκταση Teachable Machine του mBlock 5, μπορούμε να δημιουργήσουμε  ένα μοντέλο εκπαίδευσης χρησιμοποιώντας τις ζωγραφιές των παιδιών  κατά το οποίο ο Codey Rocky  θα αναγνωρίζει τι σωστές ή αλόγιστες χρήσης του νερού και θα μας δείχνει τη χαρά ή τη λύπη του.
Ε) 5 Στάδιο : Υλοποίηση ιδεών
1.Μετατρέπουμε τον Codey Rocky  με τα κατάλληλα μπλοκ συμβάντος σε μουσικό  ο οποίος μας χρονομετρεί τον χρόνο που χρειαζόμαστε για να πλύνουμε τα χέρια μας χωρίς να κάνουμε σπατάλη νερού.
2.Δημιουργία Διαδραστικής αφίσας :
Χωριζόμαστε σε ομάδες. Η μία ομάδα ζωγραφίζει σε αφίσα το εσωτερικό ενός σπιτιού , η άλλη ομάδα την αυλή και τον εξωτερικό χώρο.
Οι εργασίες των ομάδων: ζωγραφιές, ηχητικά που έχουν δημιουργηθεί παραπάνω θα ενσωματωθούν στο  εκπαιδευτικό περιβάλλον προγραμματισμού scratch, ως απλές εντολές και θα αξιοποιηθούν από το Scratch οι κατηγορίες ελέγχου και ήχου και πιο συγκεκριμένα οι εντολές  “Όταν το πλήκτρο_____πατηθεί” και “παίξε ήχο” αντίστοιχα.
Στη συνέχεια τα παιδιά με τη βοήθεια των νηπιαγωγών θα δημιουργήσουν συστήματα απτών διεπαφών με την χρήση των ακροδεκτών αλλά και αγώγιμων υλικών που θα προστεθούν  στην αφίσα. Τέλος θα γίνει η σύνδεση με τις εντολές που έχουν  δημιουργηθεί μέσα από το προγραμματιστικό περιβάλλον scratch.
Την επιτυχημένη ολοκλήρωση του έργου, ακολουθεί η διάχυση των αποτελεσμάτων με κάθε πρόσφορο έντυπο ή ψηφιακό μέσο.
